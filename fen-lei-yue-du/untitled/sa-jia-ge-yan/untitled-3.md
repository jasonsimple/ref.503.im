# 第一品 观察学者

萨迦格言

萨迦班智达 著

顶礼本师释迦牟尼佛！

梵语：思布克达拉呢德纳玛西章

藏语：拉巴尔夏巴仁波切爹尔意夏为敦觉

汉意：格言宝藏论

顶礼圣者文殊室利童子！

胜天龙王成就持明主，广成蚁穴足目仙人等，

皆以欢喜顶礼佛宝足，诸众主尊遍知吾顶礼。

以理观察不违法，亦能善成世间法，

如何行持正士行，此说格言宝藏论。

第一品 观察学者

智者即是学问库，彼等收集格言宝，

如海即是江河库，是故百川流大海。

无论有或无学问，能知取舍为智者，

犹如铁屑混灰尘，磁石方能吸出彼。

智者以慧知格言，然而愚者非如是，

犹如阳光普照时，鸱鸮皆成盲眼也。

智者能除诸过患，然而愚者非如是，

大鹏能啄有毒蛇，乌鸦不能如是行。

智者即使受挫折，彼智更加成顽强，

犹如兽王饥饿时，速能撕裂大象脑。

不询不辩于学者，不知学识之深浅，

犹如槌子不擂鼓，彼与余物有何异？

即使明早要死亡，亦应学习诸知识，

今生虽不成智者，来世如自取储存。

设若具有真知识，众人自然会集聚，

犹如香花虽远方，蜜蜂环绕如云集。

智者学习诸知识，究竟一门通世间，

愚者虽是见识广，不能照明如星光。

智者知识虽渊博，亦取他人之微德，

长期如是行持者，速成一切智智位。

智者以慧护自己，怨敌虽多亦无奈，

如吾仗那婆罗门，彼子一人摧敌众。

愚者争吵哄闹时，智者设法使之静，

如水浑浊不清时，澄清宝珠能清之。

智者无论再计穷，绝不迈步愚者道，

犹如燕子虽口渴，绝不吸饮落地水。

智者虽然被人骗，亦不入迷诸事业，

含生蚂蚁虽无眼，较与有眼者更快。

若二智者共商议，则将生出善智慧，

姜黄硼砂配一起，便会变出余色彩。

具备智慧造福者，一人亦能胜一切，

犹如狮子转轮王，彼等不需友相助。

若有善巧方便法，役使大者亦不难，

如同大鹏高本领，亦成毗纽天之骑。

求得今生来世乐，皆为依靠智慧力，

达瓦王子用智慧，拯救暂桑今来世。

即使英勇又顽强，若非智者难得盛，

即使获得诸财富，若无福分岂能常？

谁能了知过与德，智者方能辨彼二，

从牛挤奶皆能会，由水分奶唯天鹅。

即使嘱咐又催促，虽是旁生亦能知，

他人未说亦未催，自觉领会方智者。

若具智慧虽不说，表情亦能知所想，

未尝尼泊尔之榴，看色亦能知滋味。

智者离开自处境，至于余处更受敬，

犹如外地宝畅销，岛上岂有彼销售？

智者学时即困苦，贪乐安住不成名，

贪图微小逸乐者，彼将不会得大乐。

若具智慧虽弱小，有势怨敌亦无奈，

兽王虽有强势力，具智兔儿谋杀之。

若知所作同他人，和睦相处即智者，

即便旁生同类众，岂非类聚住一群？

必定发生之事前，对此研究则分清，

智者愚者之差别，事后观察即愚者。

智者若以善观察，精通知识是学者，

鉴别牦牛之大小，愚者亦能非学问。

大海不厌河水多，国库不厌珠宝多，

欲者不厌受用多，学者不厌格言多。

即使由从孩童前，智者亦要闻格言，

气味芬芳之麝香，虽在兽脐亦取之。

格言宝藏论第一品终

